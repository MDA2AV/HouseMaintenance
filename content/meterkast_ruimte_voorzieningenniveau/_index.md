---
title: Meterkast ruimte – voorzieningenniveau
---

## Voorschriften nieuwbouw

### Voorschriften positie meterkast

- De meterkast moet vanaf de deur van uw woning of pand direct door een hal of gang bereikbaar zijn.
- De afstand tussen de toegangsdeur van de woning/het pand en de meterkast mag maximaal 3 meter bedragen. Is dit meer, dan gelden aanvullende voorschriften.
- Om ervoor te zorgen dat hulpdiensten bij calamiteiten gemakkelijk in kunnen grijpen, is het belangrijk dat de voordeur en de meterkast op hetzelfde niveau liggen.
- De meterkast moet vorstvrij zijn.
- Het is aan te bevelen dat de afstand tussen de meterkast en radiatoren, minimaal 50 centimeter bedraagt.

### Afmetingen meterkast

- De meterkast moet een minimale afmeting hebben van: 240 x 77 x 35 centimeter (hxbxd).
- De vrije doorgang van de deuropening bedraagt minimaal 70 x 210 centimeter

## Bestaande bouw

### Meterkastvoorschriften

- Als het grondoppervlak van de meterkast groter is dan 1 m2, dan dient er minimaal één verlichtingspunt en één wandcontactdoos aanwezig te zijn in de meterruimte.
- De meterruimte moet met een slot afsluitbaar zijn.
- De wanden waaraan de diverse nutsvoorzieningen gemonteerd worden, dienen bekleed te worden met plaatmateriaal. Dit moet een dikte hebben van minimaal 1,8 cm en de plaat is intact
- Ruimte is voorzien van een dubbele WCD
- Het meterputdeksel is toegankelijk, veilig, meterputranden zijn heel (zie kruipluik)
- Minimaal 3 groepen en een aardlekschakelaar
- Water afstopkraan functioneert
- Watermeter is afleesbaar
- Waterleiding is gebeugeld
- Gasleiding is afsluitbaar
- De hoofdzekeringskast is afgezegeld
- De kWh meter is afgezegeld en afleesbaar


### Ventilatie meterkast

Goede ventilatie van de meterkast is belangrijk en indien de meterkast een voorziening voor gas heeft, zelfs verplicht. Bij een gesloten meterkast moeten dan ook aan de boven- en onderzijde, bij voorkeur spleetvormige ventilatie-openingen aanwezig zijn, elk met een vrije doorlaat van tenminste 100 cm2. Deze dienen geplaatst te worden op maximaal 20 cm vanaf de bovenkant van de afsluiting en op maximaal 20 cm boven de vloer.
Deze meterkastvoorschriften voor wat betreft ventilatie, zorgen ervoor dat bij een eventuele gaslekkage, het gas in voldoende mate wordt verdund. Dit om de kans op een explosie tot een minimum te beperking.